# -*- mode: mandoku-view; -*-
#+TITLE: 金石文考略
#+DATE: 2015-08-24 22:55:22.028749
#+PROPERTY: ID KR2n0042
#+PROPERTY: BASEEDITION WYG    
#+PROPERTY: JUAN 卷六
<pb:KR2n0042_WYG_006-1a>¶
欽定四庫全書¶
　金石文考略卷六¶
　　　　　　　　　　　　　嘉興李光暎撰¶
豳州昭仁寺碑¶
　正書　朱子奢撰　貞觀四年¶
　右昭仁寺碑在豳州唐太宗與薛舉戰處也唐自起¶
　義與羣雄戰處皆建佛寺云為陣亡士薦福湯武之¶
　敗桀紂殺人固亦多矣而商周享國各數百年其荷¶
<pb:KR2n0042_WYG_006-1b>¶
　天之祐者以其心存大公為民除害也唐之建寺外¶
　雖託為戰亡之士其實自贖殺人之咎爾其撥亂開¶
　基有足壯者及區區於此不亦陋哉碑文朱子奢撰¶
　而不著書人名氏字畫甚工此余所録也治平甲辰¶
　秋分後一日書(集古録/)¶
　右昭仁寺碑唐守諫議大夫騎都尉朱子奢譔歐陽¶
　公愛其字畫甚工惜無書人氏名金石録嘗載其目¶
　亦不言為何人書也惟通志金石略以為虞永興書¶
<pb:KR2n0042_WYG_006-2a>¶
　永興書之傳世者有孔子廟堂碑然此不類而金石¶
　略乃謂出於虞公當必有所據昭仁寺在邠州西八¶
　十里昔唐太宗與薛舉戰爭之處正徳癸酉余以使¶
　事道邠州得&KR1213;其本字畫若初刻者真可寳也朱公¶
　余鄉先生唐史有傳其文字人間罕存可見者僅有¶
　此耳(金薤琳琅/)¶
　碑在長武縣朱子奢撰無書者姓氏余觀其筆法大¶
　類廟堂廟堂豐逸此稍瘦勁廟堂五代重勒此伯施¶
<pb:KR2n0042_WYG_006-2b>¶
　真跡也歐公亦不言誰書鄭樵直以為伯施都元敬¶
　謂必有據而曹明仲曰歐陽通書通書道因諸碑殊¶
　與此不類按舊唐書貞觀三年詔建義以來交兵處¶
　為隕身戎陣者各立一寺令虞世南朱子奢等為之¶
　碑此破薛舉處也又通本傳少孤母徐氏教以父書¶
　儀鳳中始知名貞觀三年至儀鳳元年四十八年道¶
　因碑書在龍朔三年去貞觀三年亦三十五年則此¶
　碑非通書明甚而虞與朱同事其為虞書無疑曹明¶
<pb:KR2n0042_WYG_006-3a>¶
　仲又以虞恭公碑在宜禄巡撿司虞恭公温彦博也¶
　陪葬昭陵正在醴泉宜禄巡撿司即今長武縣明仲¶
　盖誤以昭仁為恭公耳且恭公碑亦是信本書非通¶
　也明仲之誤如此據其言者可謂無目(石墨鐫華/)¶
　余㓜讀永叔集古録所評昭仁寺疑之而此碑久無¶
　傳求得碑隂一紙即有歐說又有蔣之竒輩題名於¶
　是心愈思一當之為快後乃於一故家得敗者四本¶
　髙價都市之歐貶太宗懼殺人之召禍以湯武為比¶
<pb:KR2n0042_WYG_006-3b>¶
　全不見史湯武未一敗安得殺義旅太宗敗於仁杲¶
　損亡甚衆其閉營老其師之後一鼓而勝直追而無¶
　戰遂取之未嘗多殺彼人也其立寺追薦專在我兵¶
　而彼人附之文中自明歐未嘗一覽而遽為立論真¶
　可笑也至於誚其以殺人為歉是長人主喜殺之心¶
　而先王恤亡獎義之典皆可不用其害於萬世可勝¶
　言乎所以然者只是為儒者所惑争先闢佛不顧其¶
　言之合否也唐文皇此舉真孟子所云不嗜殺先王¶
<pb:KR2n0042_WYG_006-4a>¶
　不忍人之心也(墨林快事/)¶
　昭仁寺為朱子奢文不著書者名鄭樵金石略以為¶
　虞世南細閱之筆致姢秀爾雅非永興不能也舊唐¶
　書載貞觀三年詔建義以來交兵處為隕身戎陣者¶
　各立一寺令虞世南朱子奢等為之碑此碑立於豳¶
　州乃破薛舉處也文既為朱則字為虞更足據耳(銷/)¶
　(夏記/)¶
吕州普濟寺碑¶
<pb:KR2n0042_WYG_006-4b>¶
　正書　許敬宗譔　貞觀二年¶
　右吕州普濟寺碑貞觀二年許敬宗撰吕州者霍邑¶
　也髙祖義兵起太原始破宋老生於此義寧元年乃¶
　以霍邑趙城汾西靈石四縣置霍山郡武徳元年更¶
　曰吕州太宗十七年廢(集古録/)¶
臨淄郡公房彦謙碑¶
　八分書　李百藥撰　貞觀五年¶
　彦謙𤣥齡父也在隋任司𨽻刾史出為涇陽縣令卒¶
<pb:KR2n0042_WYG_006-5a>¶
　官不大顯而隋書立傳二千餘字者盖脩史時𤣥齡¶
　方為宰相故也彦謙自曽祖而下三世皆封壮武侯¶
　隋唐史𤣥齡碑所書皆同獨此碑作莊武未知孰是¶
　碑李百藥撰歐陽詢八分書在今齊州章丘縣界世¶
　頗罕傳¶
　房彦謙碑隂具載彦謙歸𦵏恩禮儀物之盛太宗遇¶
　𤣥齡可謂厚矣盖厚其禮所以責其報也太宗可謂¶
　善任人矣(二條金石録/)¶
<pb:KR2n0042_WYG_006-5b>¶
　房彦謙髙祖法夀自宋歸魏封壯武侯子孫承襲魏¶
　隋唐三書皆同獨碑莊武按漢膠東國有壯武縣文¶
　帝封宋昌為壯武侯正義曰括地志云壯武故城在¶
　萊縣即墨縣西六十里後漢志壯武故夷國左傳隱¶
　元年紀人伐夷是也賈復傳封膠東侯食郁秩壯武¶
　等六縣晉張華亦封壯武侯字並作壯獨此碑與左¶
　傳杜氏注作莊(金石文字記/)¶
房梁公碑¶
<pb:KR2n0042_WYG_006-6a>¶
　正書　褚遂良書¶
　右唐房𤣥齡碑文字磨滅斷續不可攷究惟其名字僅¶
　存其後題脩國史河南公而名姓殘闕者褚遂良也¶
　按舊唐史云𤣥齡名喬字𤣥齡而新史乃云名𤣥齡¶
　字喬今碑所書與新史合惟宰相世系表又云𤣥齡¶
　字喬松者不知何所據也(金石録/)¶
　碑己泐僅存六百餘字褚河南正書結法與聖教序¶
　同可寳也舊唐書諱喬字𤣥齡碑曰諱𤣥齡字喬當¶
<pb:KR2n0042_WYG_006-6b>¶
　是以字行后以名為字耳新唐書從碑(石墨鐫華/)¶
化度寺邕禪師塔銘¶
　正書　李百藥撰　歐陽詢書　貞觀五年¶
　歐陽率更書所謂直木曲鐵法也如介胄有不可犯¶
　之色然未能端冕而有德威也(山谷集/)¶
　唐貞觀間能書者歐陽率更為最善而邕禪師塔銘¶
　其最善者也至大戊申七月中袖此見過為書其後¶
　吴興趙孟頫¶
<pb:KR2n0042_WYG_006-7a>¶
　吾家率更書流傳人間甚多邕禪師墖銘乃其絶佳¶
　者此帖臨摹鐫&KR1213;又其絶精盖是舊本至元庚辰二¶
　月丁亥歐陽𤣥題李宗道所蔵¶
　歐陽率更姜白石以為追蹤鍾王今觀此石刻尚使¶
　人驚絶矧真跡哉因知白石之論為信然此化度寺¶
　碑盖舊本收者宜寳蔵之至元六年歲庚辰三月十¶
　六日喀爾庫庫書(三條郁逢慶書畫題跋記/)¶
　長沙歐陽信本書在唐評為妙品鄭漁仲金石略所¶
<pb:KR2n0042_WYG_006-7b>¶
　載凡二十三種而行於南北者惟僧邕塔銘及醴泉¶
　銘而已二銘多所翻刻南本失於瘦北本失於肥殊¶
　無精妙之本余嘗于越見胡文恭公所蔵醴泉銘肥¶
　瘦適均精彩煥發識者定為初刻今觀此塔銘其神¶
　氣絶與之類誠可寳玩也然塔銘尤信本得意書姜¶
　堯章謂勝於醴泉駸駸入於神品其亦知言也哉元¶
　諸大老寘品評於其間者凡十又三人余尚何言庸¶
　掇拾緒餘而書於左方云(宋鑾坡/)¶
<pb:KR2n0042_WYG_006-8a>¶
　趙子固以歐陽率更化度醴泉為楷法第一雖不敢¶
　謂然然是率更碑中苐一而化度尤精𦂳深合體方¶
　筆圎之妙而殘缺尤甚昔年得一本僅二百餘字後¶
　又致一本雖剥蝕其可讀者幾再倍之當是前百年¶
　物而字意小緩散不能如前本之精勁也豈&KR1213;手微¶
　劣故耶因合而識之俟明窓細展究其所以異可也¶
　(弇州山人稿/)¶
　余見時亟聞先憇庵府君稱化度寺帖妙出九成宫¶
<pb:KR2n0042_WYG_006-8b>¶
　右而未獲見毎以為恨今太師英國張公廷勉間出¶
　所蔵舊帙乃駙馬李子期家物銘叙略備其空缺處¶
　率用印識若文書家所謂盖印者帙後若趙松雪揭¶
　曼碩巙子山諸公皆有題識惟謝端所謂蔵鋒王沂¶
　所謂神氣深穩者最為得之周馳云石刻羽化乆矣¶
　則此固二百年前物也張公博雅好文事尤重世澤¶
　其永寳之不獨如李氏所識也正徳五年八月十日¶
　長沙李東陽識(懐麓堂集/)¶
<pb:KR2n0042_WYG_006-9a>¶
　右歐陽率更書化度寺邕禪師塔銘石本王魯齋先¶
　生自言児時見其兄以此臨學時二百四十餘字其¶
　兄亡後魯齋求補為全文而妍媸自見景定庚申人¶
　日所為跋如此至咸淳己巳春又得河南范諤隆興¶
　初䟦尾云慶歴初其髙王父開府公諱雍奉使關右¶
　歴南山佛寺見斷石砌下視之廼此碑稱歎以為至¶
　寳既而寺僧誤以為石中有寳破石求之不得棄之¶
　寺後公他日再至失石所在問之僧以實對公求得¶
<pb:KR2n0042_WYG_006-9b>¶
　之為三斷矣乃以數十縑易之以歸置里第賜書閣¶
　下靖康之亂諸父取蔵之井中兵後好事者出之椎¶
　&KR1213;數十本已乃碎其石恐流散浙右者皆是物也則¶
　以是為范公家本矣今又百三十年而魯齋六代孫¶
　文英寳蔵之如舊比今西安府學本清勁文采相懸¶
　絶矣大抵書有輕重之勢而近橅石本類皆一體填¶
　凑字内筋脈舉無存者余與他人言多不省今見此¶
　本乃知古人自有真也(春雨集/)¶
<pb:KR2n0042_WYG_006-10a>¶
　趙明誠金石録載化度寺邕禪師塔銘李百藥撰歐¶
　陽詢書貞觀五年十一月立即此碑也余早歲得此¶
　碑於崑山沈大中云是黄應龍先生故物以其殘斷¶
　不甚珍賞後過文氏停雲舘聞有宋&KR1213;本索以觀及¶
　其出示大略不逺雅慕其舊復手模以歸亦無李百¶
　藥字是知此碑自宋已不全矣豈明誠所見又當時¶
　之善本與(金石評攷/)¶
　此歐陽得意之筆未收有舊&KR1213;是本乃經重刻每行¶
<pb:KR2n0042_WYG_006-10b>¶
　缺其半中間更有節去損壊不可摹之字遂可讀者¶
　少字亦直存其大都令其峭㧞獨立之神雋時化而¶
　為穏重綿宻之色所軼去者多矣其蕭疎冷澹之致¶
　尚存二三焉者古人名法時其不冺不得視為殘廢¶
　之物也(墨林快事/)¶
　墨林快事云此歐陽得意之筆未收有舊&KR1213;舊&KR1213;自¶
　屬難得而重刻碑誠亦足寳余妺夫陳藎之家有先¶
　世所遺碑石余借得&KR1213;之盖除去所缺入刻者雖其¶
<pb:KR2n0042_WYG_006-11a>¶
　文已不可讀其存者字不糢糊所謂峭拔獨立之意¶
　未為全失也(光暎識/)¶
褒國公碑¶
　右段志𤣥碑以唐史攷之多不合云公諱某字志𤣥而¶
　其名已殘缺然始初不載其名也碑云鄒平人而史云¶
　臨淄人碑云諡忠壯而史云諡忠肅舊史亦作忠壯¶
　與碑合又碑云圖形戢武閣按唐史及諸書功臣圖形¶
　皆云凌煙閣初余得河間王元碑云圖形戢武意謂¶
<pb:KR2n0042_WYG_006-11b>¶
　凌烟先名戢武後改之爾今得斯碑亦同由是益知¶
　前言之不謬二碑皆當時所立不應差誤也(金石録/)¶
　公封褒國公時亦授金州刺史見舊唐書而新唐書¶
　亦削之何也且史云志𤣥父偃師至郢州刺史碑云¶
　散騎常侍益都縣開國公贈洪州都督八州諸軍事¶
　諡信公碑云志𤣥從破薛舉劉武周(云云/)而史不書¶
　碑云諡忠壯舊史同而新史曰忠肅其刺謬不合如¶
　此惜碑全者僅半尚未得詳攷爾至如碑書撰俱無¶
<pb:KR2n0042_WYG_006-12a>¶
　名氏書法雖方整不無少遜崔安上李藥師碑然於¶
　正書中時作一二筆分𨽻是六代遺習(石墨鐫華/)¶
祭酒孔頴達碑¶
　正書　于志寧撰¶
　右孔頴達碑于志寧撰其文磨滅然尚可讀今以其¶
　可見者質於唐書列傳傳所闕者不載頴達卒時年¶
　夀其與魏鄭公奉勅共脩隋書亦不著又其字不同¶
　傳云字仲達碑云字冲逺碑字多殘缺惟其名字特¶
<pb:KR2n0042_WYG_006-12b>¶
　完可以正傳之謬不疑以冲逺為仲達以此知文字¶
　轉易失其真者何可勝數幸而因余集録所得以正¶
　其訛者亦不為少也乃知余家所蔵非徒玩好而已¶
　其益豈不博哉(集古録/)¶
　右孔頴達碑于志寧撰世傳虞永興書據碑云頴達¶
　卒於貞觀二十一年時世南之亡已乆矣然騐其法¶
　盖當時善書者規摹世南而為之也(金石録/)¶
　孔祭酒碑世傳虞永興書非也冲逺之沒廼後伯施¶
<pb:KR2n0042_WYG_006-13a>¶
　十年豈非當時學永興法者耶然筆勢遒媚亦自可¶
　珍(東觀餘論/)¶
　此碑于志寧撰不著書者姓名其書全習虞永興而¶
　結法稍疎自非中唐以後人所辦黄長睿亦云世傳¶
　為永興書非也祭酒沒後永興十年乃學永興法者¶
　書也碑半沒土中據集古録已謂磨滅而摘其與史¶
　傳不同者傳字仲達碑字冲逺碑與魏鄭公同脩隋¶
　書而傳不著傳又不著頴達卒時年夀今碑字冲逺¶
<pb:KR2n0042_WYG_006-13b>¶
　與修隋書事尚如新年夀字半泐隱隱可讀云貞觀¶
　二十二年六月十八日薨春秋七十有五然則歐公¶
　所有碑與今碑略同數百年間豈無剥蝕之灾且昭¶
　陵諸碑多不可讀而孔公碑獨尚如此或公有功六¶
　經而鬼神呵護之耶(石墨鐫華/)¶
孔子廟堂之碑¶
　正書　虞世南撰并書　貞觀四年¶
　右孔子廟堂碑虞世南撰并書予為童児時嘗得此¶
<pb:KR2n0042_WYG_006-14a>¶
　碑以學書當時刻畫完好後二十餘年復得斯本則¶
　殘缺如此因感夫物之終弊雖金石之堅不能以自¶
　久於是始欲集録前世之遺文而蔵之迨今盖十有¶
　八年而得千卷可謂富哉(集古録/)¶
　虞永興孔子廟堂碑石刻在闗中余有二本其佳者¶
　以乞家弟文雖斷缺不甚剥蝕然是五代時翻本也¶
　首有相王旦書碑額盖舊無額武后増之耳至文宗¶
　朝馮祭酒珤請斷去周字而唐史遂以此碑為武后¶
<pb:KR2n0042_WYG_006-14b>¶
　時立者誤也相王所書大周孔子廟堂之碑虞書入¶
　妙品評者謂其徳鄰貞白又謂與歐陽率更齊名而¶
　專體過之如層臺緩步髙謝風塵又如行人妙選罕¶
　有失辭特其傳世頗少常見賈躭相公極稱虞筆末¶
　云孔子廟堂碑青箱中至寳而已噫當其時已珍貴¶
　如此况千載之後其殘碑斷墨如魯靈光者但再經¶
　摹勒雖典刑僅存而風骨鋩鎩所餘無幾慨念唐石¶
　不勝色飛(弇州山人稿/)¶
<pb:KR2n0042_WYG_006-15a>¶
　嘗記在京師時見世南真跡謂以此文石本進呈太¶
　宗特賜王羲之黄銀印一顆則世南之書貴重於當¶
　時者固己如此但世之人不見真跡故鮮有知是說¶
　者(金薤琳琅/)¶
　評者謂虞永興書如層臺緩步髙謝風塵又如行人¶
　妙選罕有失辭觀此碑果不虚也賈躭相公云孔子¶
　廟堂碑青箱至寳今碑已經五代翻刻尚爾則當時¶
　可知但碑已斷泐在西安府學予常至其處見碑傍¶
<pb:KR2n0042_WYG_006-15b>¶
　一片石取視之則碑之破裂者如此恐後人不復得¶
　見此書可勝慨哉(石墨鐫華/)¶
　榮咨道以二十萬買未去大周二字本即此此刻乃¶
　宋時重勒者永興親受筆訣於永禪師當時進呈石¶
　本唐太宗以右軍黄銀印賜之今謝表勒在羣玉堂¶
　帖好事者合觀之可以知伯施書矣(蒼潤軒帖䟦/)¶
　余㓜習此帖亦宋&KR1213;本但已經斷折合縫處率差一¶
　行以致裝潢之家前後各不相中幾不可讀徧覔全¶
<pb:KR2n0042_WYG_006-16a>¶
　本了不可得後細詳文義知其誤由折處跡之每行¶
　可失去二三字而已欲改裝之而紙墨腐敗無可著¶
　手乃其鋒稜峭㧞情致温文視近日&KR1213;者不啻千萬¶
　因重整其衣飾而識其概如此然好古之士即片言¶
　隻筆玩之可以有得况琅琅千計固間世之瑰寳也¶
　有唐一代雅尚字學大家之遺造物者亦為呵護種¶
　種貞石色澤如新令有志者不出案頭頓交古哲此¶
　其一也北斗當天是在見知者耳(墨林快事/)¶
<pb:KR2n0042_WYG_006-16b>¶
　其書衘曰太子中書舎人行著作郎臣虞世南奉勅¶
　撰并書司徒并州牧太子左千牛率兼撿挍安北大¶
　都護相王旦書碑額相王者睿宗也舊唐書宣宗大¶
　中五年十一月國子祭酒馮審奏文宣王廟碑始太¶
　宗立之睿宗篆額加大周二字盖武后時書也請琢¶
　去偽號從大唐字從之此大周字削而相王之衘獨¶
　存也其末曰永興軍莭度管内觀察處置等使王彦¶
　超再建則元碑已亡此重刻也¶
<pb:KR2n0042_WYG_006-17a>¶
　此碑與皇甫誕碑並書胥為骨廣韻胥俗作骨攷之¶
　漢人如韓勑孔廟禮器碑桐柏淮源廟碑司空宗俱¶
　碑巴郡太守張納碑竹邑侯相張夀碑戚伯著碑金¶
　廣延母徐氏碑殽阬祠碑隂楊震碑隂及魏公卿上¶
　尊號奏北齊南陽寺碑固已書為胥矣(漢人碑亦或/作&KR0034;後周華)¶
　(嶽頌/作&KR0034;)故李善注枚乗七發以通厲骨母之塲為胥母¶
　之誤而壻字一傳為壻再傳為&KR0008;三傳為□四傳為¶
　聟皆胥之變也(詩有女同車釋文壻音細字林作&KR0008;/戰國策韓且坐而胥亡乎王胥臣之)¶
<pb:KR2n0042_WYG_006-17b>¶
　(反而行並作咠書大傳不愛人者及其胥餘作咠晉/書五行志淪咠於北音義咠息魚反張駿傳有黄龍)¶
　(見於揖次之嘉泉吕光載紀迎大豫於揖次音義揖/子魚反次音恣漢書地理志武威郡有揟次縣此皆)¶
　(胥字之誤漢仙人唐公房碑壻/字作聟晉王右軍帖有女聟字)其書幕為莫笑為㗛¶
　覆簣為覆匱荆為&KR0034;歌為哥其字或通或俗而及之¶
　為反則重刻者誤(二條金石文字記/)¶
　廟堂碑為虞永興得意之書貞觀四年碑成進墨本¶
　賜以王逸少所佩右將軍㑹稽内史黄銀印當時車¶
　馬填集碑下氊&KR1213;無虚日故未乆而壊至五代王彦¶
<pb:KR2n0042_WYG_006-18a>¶
　超翻刻之止存郛廓耳今觀此本珠貟玉栗神彩照¶
　映信為千秋至寳唐&KR1213;久亡恐世無二本昔宋人榮¶
　咨道以錢三百萬購唐&KR1213;本在彼時已難得如此矣¶
　金石録云廟堂碑武徳時建而題曰相王旦書額者¶
　盖應額無額武后時増之爾至文宗朝馮審為祭酒¶
　請琢去大周字而唐史遂以此碑為武后時立矣¶
　金石史云唐書法以歐虞並稱然前人云歐若狂將¶
　深入時或不利虞若行人妙選罕有失詞又虞剛柔¶
<pb:KR2n0042_WYG_006-18b>¶
　内含歐筋骨外露君子蔵器以虞為優固當至謂秀¶
　嶺危峯處處間起則非也歐虞固可並稱今止存一¶
　廟堂碑已經五代翻刻丰神尚爾映發初刻更不知¶
　何如耶(二條銷夏記/)¶
　永興廟堂碑唐&KR1213;自不可得見矣五代時翻刻碑亦¶
　已殘缺漫漶余所蔵一本猶完好所謂虞書剛柔内¶
　含者不失其真信為善本至可珤也又松壑顧先生¶
　曩自山左歸贈余一本亦佳未曽訊其所從來按王¶
<pb:KR2n0042_WYG_006-19a>¶
　司㓂居易録一條歴城門人趙于京豐原官城武教¶
　諭寄其邑二碑尚極完好盖世鮮知之摹&KR1213;者少故¶
　也一虞永興夫子廟堂碑不減王彦超翻刻西安本¶
　(云云/)松壑所贈當即是司㓂所賞本也(光暎識/)¶
九成宫醴泉銘¶
　正書　魏徵撰　歐陽詢書　貞觀六年　碑在麟¶
　遊縣¶
　右九成宫醴泉銘唐秘書監魏徵撰歐陽率更書九¶
<pb:KR2n0042_WYG_006-19b>¶
　成宫即隋仁夀宫也太宗避暑於宫中而乏水以杖¶
　琢地得水而甘因名醴泉焉(集古録/)¶
　鄭公此文因隋氏之鉅麗歸唐德之儉損頌而有諷¶
　體了然諫録中語也渤海書書鄭公語當知合也¶
　書斷謂率更正書出大令森森焉若武庫矛㦸虞永¶
　興稱其不擇紙筆皆能如意髙麗亦知愛重遣使請¶
　之其名大若此然太傷瘦儉古法小變獨醴泉銘遒¶
　勁之中不失婉潤尤為合作此帖得之十年前文既¶
<pb:KR2n0042_WYG_006-20a>¶
　殘缺字亦糢糊視汴刻猶是未央瓦差不蕩古意也¶
　因識而蔵之¶
　復得一本更完整覺精意古色流映眼睫間摩挲竟¶
　時率更之於索靖李陽氷之於碧落至下馬坐卧味¶
　賞旬日不能去昔人云解則愛之余不解而愛愛矣¶
　又了不解不知何也(三條弇州山人稿/)¶
　九成宫醴泉銘唐秘書監魏徵撰率更令歐陽詢書¶
　按唐書貞觀中改隋仁夀宫為九成宫永徽中又改¶
<pb:KR2n0042_WYG_006-20b>¶
　為萬年宫宫在岐州開皇十三年楊素所治徴言宫¶
　城之内本乏水源六年四月西城之隂土覺有潤以¶
　杖導之有泉隨而涌出因名醴泉按醴泉爾雅曰甘¶
　露時降萬物以嘉謂之醴泉甘露雨也而漢魏郡國¶
　與唐離宫皆謂水從地出其味若醴誤矣(廣川書䟦/)¶
　九成宫醴泉銘秘書省撿校侍中鉅鹿郡公魏徴撰¶
　兼太子率更令歐陽詢書九成宫乃隋之仁夀宫也¶
　魏為此銘亦欲太宗以隋為戒可以見魏之志也¶
<pb:KR2n0042_WYG_006-21a>¶
　唐人云書貴瘦硬方通神瘦近清寒清寒則氣易¶
　弱硬則堅苦堅苦則勢易危深山道人積精鍊神滓¶
　穢日去清虚日來雖頗清羸而冲和内融所以能肌¶
　膚若氷雪綽約若處子歐陽所以可貴也(二條古今/)¶
　(法書苑載虞集說/)¶
　歐書皇甫君遒勁此碑婉潤允為正書第一碑已缺¶
　殘余曽見一舊&KR1213;己為貴人擕去浙中余所收乃二¶
　十年前物近復致得數紙其中被縣令使石工鑿三¶
<pb:KR2n0042_WYG_006-21b>¶
　十餘字則余本又為難得矣宋趙子固謂率更化度¶
　醴泉為楷法第一今巋然獨存者醴泉耳化度寺在¶
　朱雀街今禾黍離離無復蘭若之跡不知碑亡在何¶
　時每至其地悵然者乆之(石墨鐫華/)¶
　九成宫近皆漫滅射利者乃妄為洗之其形模猶昔¶
　而韞藉屑越矣况有増註其所缺二字而以奴書充¶
　之更堪穢嘔古跡之不幸如此余收有舊&KR1213;本自二¶
　字元缺外字字皆完美如新亦墨本之最希有者也¶
<pb:KR2n0042_WYG_006-22a>¶
　(墨林快事/)¶
　右九成宫醴泉銘魏徵撰歐陽詢正書之合作者此¶
　舊&KR1213;本首缺一百十八字嘉靖戊戌八月朔日重裝¶
　以善本補之校今流傳者碑愈殘剥而&KR1213;手紙墨皆¶
　不及逺甚固宜寳也¶
　右九成宫醴泉銘其文曰維貞觀六年孟夏之月皇¶
　帝避暑乎九成之宫此則隋之仁夀宫也又曰粤以¶
　四月甲申朔旬有六日丁亥上及中宫(云云/)則是四¶
<pb:KR2n0042_WYG_006-22b>¶
　月無疑新唐書作三月當以碑為正歐陽文忠集古¶
　録每以金石正史氏之失至此又復牴牾何耶(二條/)¶
　(金石評攷/)¶
　貞觀初歐虞褚薛以王佐才弄翰追配二王謹嚴瘦¶
　勁歐陽絶出流落天壤間者何限獨化度寺記醴泉¶
　銘最為珍玩習之者往往失其韻致但貴端莊如木¶
　偶死於活處鮮不為吏牘之歸假刻誤人人亦罕識¶
　真忽見此本殆未易得反復數日書以歸之(北澗集/)¶
<pb:KR2n0042_WYG_006-23a>¶
　長沙歐陽信本書在唐評為妙品鄭樵金石略載凡¶
　二十三種而醴泉銘居其一銘刻於貞觀六年自貞¶
　觀至今七百有餘歲石剥泐已久世之所傳完善者¶
　多非真此本乃毘陵胡秦公武平故物神韻生動其¶
　為初刻無疑可寳蔵也(宋學士集/)¶
　歐陽率更書米海岳稱其真到内史石刻惟醴泉銘¶
　化度寺二碑特妙化度缺其半醴泉銘文字可讀者¶
　皆後人重摹此本雖有缺文乃宋&KR1213;致佳下真一等¶
<pb:KR2n0042_WYG_006-23b>¶
　者也董其昌觀於墨華閣因題(珊瑚網/)¶
　余向年於王公惟儉家得醴泉善本僅缺數字滄枽¶
　後竟失之丙戌之春復得此本故尚方物也雖缺廿¶
　餘字然&KR1213;法甚精昔人所稱草裏驚蛇雲間電發森¶
　森若武庫戈矛者備現紙上今人絶不能有此氊蠟¶
　真宋人本也率更正書多帶𨽻法如首行宫字左㸃¶
　作𥪡筆正鋒一畫乃𨽻體近年&KR1213;本竟是一㸃大失¶
　書家妙旨矣此&KR1213;之所以貴舊也(銷夏記/)¶
<pb:KR2n0042_WYG_006-24a>¶
萬年宫銘¶
　行書　髙宗御製并書　永徽六年¶
　萬年宫即九成宫改名髙宗幸而銘之書之也行草¶
　視英公碑尤為勁㧞(石墨鐫華/)¶
　此唐髙宗書也間都活潑不著矜持凑泊之態誠為¶
　合作(墨林快事/)¶
　初唐帝王留心書學太宗每得二王帖輒令諸玉臨¶
　五百遍另易一帖故所書多可觀至太宗晉祠銘不¶
<pb:KR2n0042_WYG_006-24b>¶
　見佳不如淳化帖中諸書髙宗萬年宫銘筆致生動¶
　有晉人遺致勝似所書李勣碑¶
　碑隂五十餘人長孫無忌李勣褚遂良輩皆與焉書¶
　名大小不倫然皆有法即契苾賀蘭亦不草草唐人¶
　能重書學如此(二條銷夏記/)¶
　今在麟游縣舊唐書髙宗永徽二年九月戊戌改九¶
　成宫為萬年宫乾封二年二月辛丑改萬年宫依舊¶
　名九成宫册府元龜永徽五年五月制萬年宫銘刻¶
<pb:KR2n0042_WYG_006-25a>¶
　石於永光門外仍令中書門下及文武三品已上并¶
　學士自書名位於碑隂刻之(金石文字記/)¶
虞公温彦博碑¶
　正書　岑文本撰　歐陽詢書　貞觀十一年¶
　右唐温彦博碑歐陽公集古録䟦顔勤禮碑後云按¶
　唐書温大雅字彦𢎞弟彦博字大臨弟大有字彦將¶
　兄弟義當一體而名大者字彦名彦者字大不應如¶
　此盖唐世諸賢名字可疑者多封徳彛云名倫房𤣥¶
<pb:KR2n0042_WYG_006-25b>¶
　齡云名喬高士㢘云名儉顔師古云名籕在唐無所¶
　諱不知何避而行字余按顔之推家訓云古者名終¶
　則諱之字乃可以為孫氏江南至今不諱字也河北¶
　士人全不辨之名亦呼為字字固為字尚書王元景¶
　兄弟皆號名人其父名雲字羅漢亦皆諱之其餘不¶
　足怪也又顔師古匡謬正俗載或問人稱字而不稱¶
　名者何也師古攷諸典故以稱名為是盖當時風俗¶
　相尚如此初無義理也然師古既立論以稱名為是¶
<pb:KR2n0042_WYG_006-26a>¶
　而乃以字行殆不可曉也已(金石録/)¶
　率更書温虞公碑得之鬻書人者殘缺不復可讀第¶
　其字畫之妙不在醴泉化度下如郭林宗雖標格清¶
　峻而虚和近人他書不免作李元禮謖謖松風矣(弇/)¶
　(州山人稿/)¶
　信本此碑字比皇甫九成差小而結法嚴整不在二¶
　碑下王元美曰如郭林宗標格清峻而虚和近人攷¶
　温公卒於貞觀十一年是時信本年已八十餘而楷¶
<pb:KR2n0042_WYG_006-26b>¶
　法精妙如此虞伯施嘗謂信本齊紙筆豈亦齊老少¶
　耶惜碑已殘後世不復見耳(石墨鐫華/)¶
　此碑已久壊下大半皆漫滅不可讀市児取其存者¶
　而重刻之約得四百餘字余初見之驚喜求全本三¶
　十餘年不可得後得一本乃工已截去壊字亦只僅¶
　五百餘字而已予深為惋惜最末始得此紙乃未裝¶
　者數之有八百廿餘字鋒芒轉折精神宛在余遂手¶
　為装潢每行約有廿有三四字各自為起竟使一覽¶
<pb:KR2n0042_WYG_006-27a>¶
　而知其所缺為何等文義可以遥度而聮屬之即缺¶
　亦足為完想大抵字與九成宫雖相埒而此更瀟灑¶
　雍容其玲瓏秀潤不可以言語形容率更面目千古¶
　如對信古刻之不可及而裝潢之不可苟也因述其求¶
　之之艱示後之人焉(墨林快事/)¶
　此斷碑已亡其半名字皆莫可攷唐書温彦博遷中¶
　書令進爵虞國公尚書右僕射薨贈特進諡曰恭盖¶
　虞言其國恭言其諡温言其姓也碑有髙麗字者即¶
<pb:KR2n0042_WYG_006-27b>¶
　史諫與髙麗抗禮事也碑云無功於月氏即史戰敗¶
　没於突厥事也碑云李綱見禮者即史云李綱歎異¶
　其卿相才也其為彦博無疑矣(金石評攷/)¶
太常卿薛收碑¶
　正書　于志寧撰　永徽六年　今在醴泉縣¶
　昭陵陪葬者百六十五人今存者僅十六碑記中載¶
　其十五惟遺此碑先師所録必目覩其碑與收得拓¶
　本者非然則置之盖其慎也碑止存百餘字而額尚¶
<pb:KR2n0042_WYG_006-28a>¶
　完(金石文字補遺/)¶
　薛收碑文字殘缺其可讀處以唐史校之無甚異同¶
　惟收之卒諡曰懿而史不書爾又收之子元超據唐¶
　史及碑皆云名元超而楊烱盈川集載所為元超行¶
　狀乃云名振字元超盖唐初人多以字為名耳(金石/録)¶
　此碑殘缺存者數十字耳碑額題太常卿汾隂獻公¶
　據史永徽間贈太常卿而不書諡見史之佚者多也¶
　碑書法亦類王知敬趙模而無名氏撰者據金石録¶
<pb:KR2n0042_WYG_006-28b>¶
　為于志寧(石墨鐫華/)¶
將軍張阿難碑¶
　碑書大似李衛公碑殘泐特甚中有云内侍汶江縣¶
　開國侯張阿難又云勇冠三軍掃定河汾等語得無¶
　溢美乎唐初開國宦侍為公侯魚李之禍兆矣(石墨/)¶
　(鐫華/)¶
朝散大夫行潤州句容縣令岑君德政碑¶
　正書　張景毓撰　歐陽詢書¶
<pb:KR2n0042_WYG_006-29a>¶
　岑君徳政碑乃唐雍州録事叅軍張景毓字燭微撰¶
　按碑岑君名楨字德茂南陽人也祖文本父景倩解¶
　褐為軍又為蒲州司戸叅軍又調精補衢州司倉叅¶
　軍乃擢授潤州句容縣令是碑因其去而立也碑今¶
　在縣治二門外今年秋余以試事赴句容既失意日¶
　夕游行崇明寺託居民&KR1213;數碑以還栁汧江君指示¶
　此及寺中仆地石幢云是李北海所書又撿書史㑹¶
　要以示句容隱士若江君者可謂難得矣是日出少¶
<pb:KR2n0042_WYG_006-29b>¶
　時與祝京兆往復詩稿及宋刻句容縣志自言逺祖¶
　江賓王與朱文公同年家有當時試録在鄉中不及¶
　取後予迫試事歸昨始寄至因得摩挲墨本恍憶往¶
　事故記之云嘉靖戊午十月廿一日記(蒼潤軒帖䟦/)¶
　余所蔵岑君碑得之吾鄉項氏尾有墨林先生書云¶
　宋&KR1213;歐陽率更正書明丁丑又八月十八日重裝共¶
　計五十五楮墨林項元汴珍蔵按碑明是張景毓撰¶
　歐陽詢書而蒼潤軒題云唐業行寺主釋翹微正書¶
<pb:KR2n0042_WYG_006-30a>¶
　攷金石録則云釋翹徵正書所異者作徵作微皆不¶
　言率更書竊謂元碑是率更書翹公當另書一碑耳¶
　余未得見翹公所書本獨怪率更所書本豈前人多¶
　未之見耶(光暎識/)¶
　¶
　¶
　¶
　¶
<pb:KR2n0042_WYG_006-30b>¶
　¶
　¶
　¶
　¶
　¶
　¶
　¶
　金石文考略卷六¶
