# -*- mode: mandoku-view; -*-
#+TITLE: 金石文考略
#+DATE: 2015-08-24 22:55:22.227259
#+PROPERTY: ID KR2n0042
#+PROPERTY: BASEEDITION WYG    
#+PROPERTY: JUAN 卷十五
<pb:KR2n0042_WYG_015-1a>¶
欽定四庫全書¶
　金石文考畧卷十五¶
　　　　　　　　　　　　　嘉興李光暎撰¶
古柏行¶
　任君謀退之詩十一首紙墨尚佳書法雄秀結搆縦¶
　逸盖宗於顔魯公識曰右退之詩十一首辛巳秋三¶
　日龍岩君謀書卷後同時有雷溪叟道眀題䟦眀有¶
　李西涯周公瑕董思白等題䟦䟦中云龍岩姓任諱¶
<pb:KR2n0042_WYG_015-1b>¶
　詢字君謀易州人登正隆進士法書名天下亦善畫¶
　雷溪叟同易州人亦登進士而正隆者金國年號也¶
　陕地有石刻古柏行後面題識龍岩書古今名流皆¶
　認為顔魯公之書余今見此始知為任君謀書也(書/)¶
　(畵記/)¶
重修中嶽廟碑¶
　中岳碑黄乆約奉勅纂郝史奉勅書郝史世宗時人¶
　此碑正書方整遒勁盖習清臣誠懸而兼運以永興¶
<pb:KR2n0042_WYG_015-2a>¶
　者於金碑中最為妙品書者為郝史不立傳亦無書¶
　名觀其結構王庭筠軰似不及也党懐英號為能書¶
　乃任篆額不任書知郝書在當時亦自知名碑立於¶
　大定間與博州碑同時世宗朝頗稱太平故以其暇¶
　得修祀事耳(石墨鐫華/)¶
趙秉文閑閑圭峯草堂寺詩并偈¶
　正大乙酉年冬秉文詩八首丙戌仲夏中伏鑑山(闕/)¶
　亨䟦又秉文偈語¶
<pb:KR2n0042_WYG_015-2b>¶
　趙秉文金禮部尚書號閑閑居士嘗為張天錫序草¶
　書韻㑹云俳徊閑雅之容飛走流注之勢驚竦峭㧞¶
　之氣卓犖跌宕之志矯若㳺龍疾若驚蛇似邪而復¶
　直欲斷而還連千態萬状不可端倪亦閑中之樂也¶
　觀此則其自負可知而此諸詩草法頗似鄭駙馬心¶
　經王元美謂不中素師作奴者然則閑閑其不免元¶
　章重儓之誚乎(石墨鐫華/)¶
　元有兩閑閑呉閑閑名全節係羽流趙閑閑名秉文¶
<pb:KR2n0042_WYG_015-3a>¶
　官禁近或云金正大間人俱善書法有辭藻而趙尤¶
　横溢(六研齋/)¶
圭峯草堂雜題¶
　崇寧改元三月吴郡梅澤説之題詩四首崔珙書又¶
　雷嵓老人詩一首又大安改元春六十日洹山史(闕/)¶
　題詩一首又東原田曦詩二首孤雲野釋普定書又¶
　雪菴溥光詩二首又進士陳堯雋詩一首景祐二年¶
　六月望日甥王舜俞後序眉山釋惟悟書¶
<pb:KR2n0042_WYG_015-3b>¶
党懐英孔廟碑¶
　此金修孔子廟碑也自唐荒於五季宋初統一崇奉¶
　之儀日有建樹俚言傖字未臻美盛直至金主曲阜¶
　而此碑方能推原道由六經而取𠂻於孔子自漢向¶
　以來分途名家之製為之一洗何其懿也八分之業¶
　唐自明皇外諸大家亦未數數然此刻豐贍平淡卓¶
　具軌物一時南北莫之或先(墨林快事/)¶
㟦山題詩¶
<pb:KR2n0042_WYG_015-4a>¶
　大定十五年　趙揚鄭元詩　張尊書丹¶
梁公畫像記¶
　承安丁巳　郝長卿述　呉琢書¶
興慶池題名¶
　眀昌甲寅　劉仲㳺書¶
定兩縣水碑¶
　天眷二年　楊丘行纂　喬木書并題額¶
華州城隍神濟安侯新廟記¶
<pb:KR2n0042_WYG_015-4b>¶
　大定二十四年　張建記　鄉貢進士(原闕/)篆額并¶
　書¶
普㑹禅院記¶
　正隆三年　郝大亨撰　李徳華書丹　何思篆額¶
重修天龍寺銘¶
　正隆己夘　智允迪纂　任枲書并篆額¶
醮事記¶
　崇慶改元　書史吕知眀¶
<pb:KR2n0042_WYG_015-5a>¶
皇弟經畧郎君行記¶
　是其國書　後有題云天㑹十二年尚書職方郎中¶
　黄應期宥州刺史王圭從行奉命題　又有題云明¶
　崇禎癸酉成都范仲闇書¶
大雲禅院之記¶
　大定十年　姜堯仁記　孫衍書丹篆額¶
華嚴寺薄伽蔵教記¶
　天眷三年　段子卿纂　沙門法慧書　張公徽篆¶
<pb:KR2n0042_WYG_015-5b>¶
　額¶
博州重修廟學記¶
　大定辛丑　王去非記　庭筠書　党懐英篆額¶
　王庭筠在金與趙秉文党懐英軰同負書名而庭筠¶
　酷似南宫此書是也攷是時庭筠父遵古實成廟學¶
　事王去非記之而令庭筠書之故尤為得意篆額者¶
　即懐英也(石墨鐫華/)¶
　黄華老人行書全學南宫史言老人儀觀秀偉善談¶
<pb:KR2n0042_WYG_015-6a>¶
　吐胷次不在元章下觀之信可見矣(蒼潤軒帖䟦/)¶
　自米老以字鳴於宋而後之學士強為效顰不顛亦¶
　顛也自今人之好米老書而凡類米老書者皆好之¶
　不出於顛猶其出於顛也字不足以自名或附之以¶
　希千秋一睐若庭筠者以書聞完顔之世為其父書¶
　此記亦仰託之米老今覧其字勿論其能肖米與否¶
　乃列之古人之中差不為辱亦不敢自信其可以傳¶
　父之製於不朽其心之虚而尊師及為親無已之思¶
<pb:KR2n0042_WYG_015-6b>¶
　皆可取也(墨林快事/)¶
　庭筠負書名此碑風骨磊落有襄陽之勁秀而無其¶
　傾欹近石不多見者庭筠以名家子仕於完顔年未¶
　四十自稱黄華老人其意良足悲矣(銷夏記/)¶
　金王庭筠號黄華老人善冩梅書法沉頓雄快與南¶
　宋諸老各行南北元初巙子山諸人不及也(六研齋/)¶
博州廟學碑隂記¶
　碑隂王遵古記　男庭筠書　李糓篆額¶
<pb:KR2n0042_WYG_015-7a>¶
　此亦王庭筠書其父記字差大結搆風骨似不及前¶
　碑(石墨鐫華/)¶
　黄華老人此書駸駸遂侵凌米顛只欲與之分庭抗¶
　禮虎兒在堦下便當縮項爾(蒼潤軒帖䟦/)¶
解州聞喜縣改修董池神記¶
　天眷元年　賈葵纂　滕祹書并題¶
重修微子廟記¶
　天德三年　楊漢卿書¶
<pb:KR2n0042_WYG_015-7b>¶
重修東嶽廟記¶
　大定十八年　楊伯仁奉勅譔　黄乆約奉勑書¶
　党懐英奉勅篆額¶
亰大慈㤙寺貴戒師圎寂銘記¶
　大朝丙午¶
隴西郡李公墓誌銘¶
　大定十一年　賈圻譔并書¶
黄華老人汾州大字詩¶
<pb:KR2n0042_WYG_015-8a>¶
　居易録云洱海藂談有云三墖寺内有黄華老人草¶
　書石刻字大如椀相傳以㯽榔殻蘸墨汁書之老人¶
　宋元間人自江右来此乆之仙去其詩挂鏡臺西挂¶
　玉龍半山飛雪舞天風云云某按黄華老人即金翰¶
　林修撰王庭筠字子端此四詩有真蹟石刻在汾州¶
　府學朱翰林彛尊呉徴士雯皆曾見之盖李中溪元¶
　陽侍御摹於㸃蒼而滇人傅㑹為仙耳居易録所云¶
　如此余所藏一本得自沈友兄夀朋盖夀朋尊人平¶
<pb:KR2n0042_WYG_015-8b>¶
　逺先生為汾州守時所搨則是真跡刻本也筆法極¶
　似黄山谷嗣又得一本是山東憲司楊某屬城武令¶
　王達刻於邑庠者楊有䟦則云山谷書(光暎識/)¶
重修亰兆府學記¶
　正隆二年　李㮚記　潘師雄書　錢義方題額¶
龍興寺碑¶
　大定元年¶
孔廟留題雜詩¶
<pb:KR2n0042_WYG_015-9a>¶
　金元人題凡二十一首¶
獲鹿縣靈巖院深公墖銘¶
　大定十四年　(闕/)景(闕/)譔　李如珪書¶
重修州學宣聖廟記¶
　眀昌三年　鄭昕譔　李敬義書丹　邳輯篆額¶
汾州平遥縣𦵏枯骨碣銘¶
　皇統壬戌　鄉貢進士李致堯譔并書¶
普天醮蔵寶符記¶
<pb:KR2n0042_WYG_015-9b>¶
　大德三年¶
重修宣聖廟記¶
　承安戊午　史倬記并書　南山題額¶
萬卦山題詩¶
　一宋政和甲午一金大定六年¶
重修碑院七賢堂記¶
　正隆四年　曺誼記　郭孝忠書丹　徐頥篆額¶
重修宣聖廟記¶
<pb:KR2n0042_WYG_015-10a>¶
　亷希憲纂　商孟卿書¶
　商挺字孟卿曺州濟隂人與元好問楊奐遊世祖在¶
　潜邸聞挺名遣使徴至塩州入對稱㫖六年同僉樞¶
　宻院事八年陞副使有詩千餘篇善隷書贈魯國公¶
　諡文定(元史本傳/)¶
勅修曲阜宣聖廟碑¶
　歐陽𤣥纂　喀爾庫庫書¶
　庫庫刻意翰墨正書師虞永興行草師鍾太傅王右¶
<pb:KR2n0042_WYG_015-10b>¶
　軍筆畫遒媚轉摺圎勁名重一時評者謂國朝以書¶
　名世者自趙魏公後便及公也(書史會要/)¶
　子山嘗問客一日能寫得㡬字客曰聞趙學士言一¶
　日可寫萬字公曰余一日寫三萬字未嘗以力倦而¶
　輟筆(輟耕録/)¶
　子山書従大令來旁及米南宫神韻可愛(四友齋叢/話)¶
崞州孔子廟記¶
　大德十一年加號大成　至治三年立石¶
<pb:KR2n0042_WYG_015-11a>¶
應州學記¶
　泰定元年　劉思温纂　郭仿書　穆誠中篆額¶
東平府路宣慰張公登泰山記¶
　至元二年　杜仁傑記　王禎書篆¶
靖應真人祠堂碑銘¶
　至正十六年　趙承禧纂并書　王士元篆額¶
禱雨歌¶
　至正三年　台哈布哈製并書篆額¶
<pb:KR2n0042_WYG_015-11b>¶
重建文宣王廟碑¶
　閻復譔　劉賡書¶
　劉賡字熈載洺水人至元十三年授國史院編修官¶
　至大三年拜翰林學士承㫖言語字畫人寶而敬之¶
　(道園學古録/)¶
重陽仙跡碑¶
　姚牧菴璲追書金劉祖謙文文頗藴藉而書全法顔¶
　平原但波拂鈎磔稍不及因以知勝國時不乏能書¶
<pb:KR2n0042_WYG_015-12a>¶
　也(石墨鐫華/)¶
　姚牧菴書仿平原秀㧞樸厚大有先正典型人有言¶
　此記可嫓美宋文貞碑非妄(銷夏記/)¶
　重陽仙跡記金翰林修撰劉祖謙纂而姚牧菴璲至¶
　元世祖朝以安西文學為書書法全學宋文貞碑比¶
　之孫李不作墨豬氣而文亦能畧去幻化語稍藴藉¶
　不為其徒張帘也重陽得無師智近六祖而懸䜟若¶
　誌公踪跡又似萬囬真異人哉(弇州山人稿/)¶
<pb:KR2n0042_WYG_015-12b>¶
重修平江路儒學記¶
　至正五年　鄭元祐為文　唐珙書丹　逮永貞篆¶
　額¶
歸安縣儒學教諭題名記¶
　至正十五年　宇文公諒記　錢用壬書丹　梁國¶
　標篆額¶
諸真人讃¶
　至元三十年　真人自尹喜而下凡三十人各有小¶
<pb:KR2n0042_WYG_015-13a>¶
　傳系以贊刻於古樓觀太清宗聖宫　茅山朱象先¶
　製并書有䟦¶
孔廟留題雜詩¶
　五言律詩一首七言律詩五首七言絶句五首¶
加封顯靈英濟義勇武安王碑銘¶
　至元五年　武元亨撰　彭髙裕書丹皇甫(缺/)篆額¶
封兖國復聖公制又兖國夫人制¶
　至順二年封兖國公　元統三年封兖國夫人¶
<pb:KR2n0042_WYG_015-13b>¶
加封顔子父母妻諡議¶
　元統二年¶
終南山古樓觀重建文始殿記¶
　此杜道堅譔書文始先生者尹喜也今殿與碑尚存¶
　詞本蕪冗而書與希聲堂碑正同亦弱不足存也(石/)¶
　(墨鐫華/)¶
説經臺希聲堂記¶
　希聲堂元建在説經臺北下一級今廢而建閣獨朱¶
<pb:KR2n0042_WYG_015-14a>¶
　象先所為碑存碑辭卑不足觀而杜道堅書非隷非¶
　分去古益逺於法益盭如吾子行所謂挑㧞平硬若¶
　折刀頭者不復可得殊令人有韓蔡諸人之想(石墨/鐫華)¶
靈寶縣重建有夏忠臣闗公祠堂記¶
　大德六年　熊正德纂　王道亨書¶
觀絳守園池次偰世玉韻詩¶
　至正丙戌　王士元書於花蕚堂¶
修學宫記¶
<pb:KR2n0042_WYG_015-14b>¶
　至正甲辰　李祺記　馬懿書¶
刻大開元寺興致¶
　金貞祐四年僧澄潤書於開元皇帝祠壁元延祐六¶
　年移以立石¶
漢武帝秋風辭¶
　大德丁未　董若冲書¶
重修淮隂侯廟記¶
　致和改元　楊先韓譔　富珠哩翀書¶
<pb:KR2n0042_WYG_015-15a>¶
重修闕里廟垣記¶
　至元十九年　楊桓譔¶
重修尉遲逈廟碑記¶
　至正辛巳¶
重修晉祠廟記¶
　至正二年　王思誠譔　王九思篆并書¶
重修媧皇廟碑¶
　至元十四年　髙鳴奉勑譔　胡祇遹書　王博文¶
<pb:KR2n0042_WYG_015-15b>¶
　題額¶
元遺山先生墓銘¶
　大德四年¶
抱一無為真人馬丹陽道行碑¶
　丹陽真人初名従義後名鈺重陽上足也其所云心¶
　不馳則性定形不勞則精全神不擾則丹結然後滅¶
　情於虚寧神於極亦是第所謂丹與極者何物也丹¶
　陽初有家為重陽所導至再三乃棄之與妻孫各行¶
<pb:KR2n0042_WYG_015-16a>¶
　化得道碑為元學士王利用譔而道流孫德彧書文¶
　頗詳腴而書尤勁有魯公遺意(弇州山人稿/)¶
　道士孫徳彧字用章眉山人十一嵗為道士未嘗忘¶
　讀書武宗賜真人號仁宗累加㤙命管領諸路道教¶
　居終南山重陽宫(道園學古録/)¶
義井漢昭烈祠記¶
　至正五年　吕思誠纂　葛禋篆并書¶
　葛禋順帝時人奉訓大夫中書刑部侍郎(日下舊聞/)¶
<pb:KR2n0042_WYG_015-16b>¶
天開禅寺碑¶
　至元三年　禅師恵川福珪譔并書丹¶
顯應王廟祈雨感應記¶
　至正二年　掲傒斯譔　劉允忠書　聶輝篆¶
代祀闕里孔子廟碑¶
　天厯二年　曺元用譔　張恒書篆¶
萬卦山野雲禅師行業記¶
　至正十二年　郝忠恕譔并書¶
<pb:KR2n0042_WYG_015-17a>¶
代祀闕里記¶
　至正二十五年　魏元禮譔　林儀書并題額¶
致祭先師兖國復聖公祝文¶
　元統二年¶
勅修太師忠烈公比干廟碑銘¶
　延祐四年　王公孺譔　劉敏中書丹　姚煒題額¶
忻州天慶觀重建功徳記¶
　至元十九年　元好問譔　王炳書　李郁篆額¶
<pb:KR2n0042_WYG_015-17b>¶
封啓聖王碑¶
　至正十四年　吕思誠奉勑纂　王守誠奉勑書¶
　姚庸奉勅篆¶
岱嶽行宫記¶
　至正壬辰　張微中書¶
少林禅寺蕭梁達磨大師碑叙¶
　至正七年　歐陽𤣥叙　庫庫書　趙世安篆¶
重修飛英舍利墖記¶
<pb:KR2n0042_WYG_015-18a>¶
　延祐六年　孟淳纂　趙孟籲書并篆額¶
亰兆府重修宣聖廟記¶
　至元十三年　徐琰纂¶
代祀記¶
　至正八年　董立記¶
重刻潮州韓文公廟碑¶
　至正丁未¶
湖州路歸安縣修學記¶
<pb:KR2n0042_WYG_015-18b>¶
　至正十一年　儲惟賢譔　張世昌書　呉鐸篆額¶
井陘縣守禦官脫公徳政碑¶
　至正丁未　吳郡王(闕/)譔并書　秦序篆額¶
平定等州大總帥聶公神道碑¶
　大徳二年　李治纂　劉愻書并篆額¶
勅賜靖應真人道行碑¶
　至元十七年　李槃奉勑譔　祖英書　商挺篆額¶
華嚴寺眀圎照碑¶
<pb:KR2n0042_WYG_015-19a>¶
　至元十年　如意老人祥邁譔　松菴悟圎書　田¶
　介篆額¶
廬山東林重建太平興龍寺記¶
　仍改至元之二年　虞集譔并書　趙世延篆額¶
　道園公徳行文章在勝國冠冕一時而書字特其餘¶
　事然其行筆重厚典雅類有道者之士則公之徳行¶
　文章又於書字見之矣(蒼潤軒帖䟦/)¶
　自松雪公中興書學一時碑版奕奕可傳是後受其¶
<pb:KR2n0042_WYG_015-19b>¶
　法者又彬彬嗣起獨伯生得其正宗乃松雪雅慕北¶
　海一二合作遂追其单刀直入之氣而不能脱其横¶
　跳欹舞之習是以蹤跡未化𣲖脉可尋亦盡美中之¶
　微憾也虞公此作既以似北海之遺而能全去怒張¶
　還之揖讓恂恂静謐有松雪之恬怡而無其累真善¶
　於集大成者伯生得無見及乎此而以此矯其偏乎¶
　此學書之士所宜急知此變化之妙者也至於涼國¶
　之篆更為精典所增重於東林者博矣(墨林快事/)¶
<pb:KR2n0042_WYG_015-20a>¶
　右記為奎章閣侍書學士虞公集纂及書所志寺顛¶
　末頗詳而書亦圎婉可愛特少遒耳余嘗過東林歎¶
　其日就荒落為之憮然盖元時賦歛薄江淮間有餘¶
　力得以従事小果今自貴璫外無能繼之者矣非盡¶
　其教之衰然也(弇州山人稿/)¶
焚毁道蔵碑¶
　至元二十一年　王磐等奉勑譔鄂囉鈕祜祿瑋書¶
　丹　鄂囉巴哈圖篆額¶
<pb:KR2n0042_WYG_015-20b>¶
兊國公新廟碑¶
　至正九年　歐陽𤣥奉勅譔　張起巖奉勅書　耿¶
　煥奉勅篆額¶
重修夀聖寺記¶
　至正八年　吕思誠譔　陳好謙書¶
富察大使索海市詩¶
　古詩二十句書法在南宫山谷之間(光暎識/)¶
重修嘉興路縂𬋩府治記¶
<pb:KR2n0042_WYG_015-21a>¶
　至正五年　韓璵譔　呉秉道書　馬合謀篆額¶
萬安寺茶牓¶
　右茶牓釋溥光譔并書至大二年刻於戒壇寺為石¶
　四兩面刻凡八幅今移立在城西峻極下院按王世¶
　貞䟦云元僧溥光書茶牓風骨頗遒勁惜胷中無卍¶
　字骨令天趣流動筆端結習未忘超洒不足又周叙¶
　記云元雪菴所書茶牓字徑三寸許遒偉可觀今觀¶
　其書筆雖過豐而結體遒𦂳有清臣誠懸之風書史¶
<pb:KR2n0042_WYG_015-21b>¶
　亦稱其工大字録之(嵩陽石刻記/)¶
　溥光字𤣥暉號雪菴俗姓李氏大同人特封昭文舘¶
　大學士賜號𤣥悟大師為詩沖澹粹美善真行草書¶
　尤工大字國朝禁匾皆其所書(書史會要/)¶
　趙松雪過酒肆見帘字駐視乆之謂當世書無我逮¶
　者而此書乃過我問知為雪菴李溥光也因薦之朝¶
　(懐麓堂集/)¶
　中岳之勝自山川竒秀外則宋燈撲擊皆為宇内之¶
<pb:KR2n0042_WYG_015-22a>¶
　冠即雪菴所書施茶牓其一也字受骨於清臣匀顔¶
　於玉局僧書中之琤琤者北地燥剛當暑尤甚而大¶
　都塵㝠中為更烈施茶之縁處處仰之大率以釋子¶
　主其務其遺法然也先子每嵗必預其勞是以小子¶
　不敢有怠焉恒張此以當戒諭又為書之有用者不¶
　徒玩其華已也嗟乎自王政之熄而美意一掠之西¶
　方不止療渇之一節而已司世者念諸(墨林快事/)¶
　溥光字𤣥暉大同人自㓜為頭陀號為雪菴和尚深¶
<pb:KR2n0042_WYG_015-22b>¶
　究宗㫖好吟咏善真行草書尤工大字與趙文敏公¶
　孟頫名聲相埒一時宫殿城樓匾額皆出兩人之手¶
　亦善畫山水學闗仝墨竹學文湖州大徳二年文宗¶
　降㫖來南闡揚教事椎輪葛嶺後詔畜髪授昭文殿¶
　大學士𤣥悟大師有雪菴長語大字書法行於世(顧/)¶
　(侠君元詩送漙光小傳/)¶
泰山題詩¶
　至元戊子　達嚕噶齊題¶
<pb:KR2n0042_WYG_015-23a>¶
加號大成至聖文宣王牒文¶
　至大三年¶
何山寺安定書院牒文¶
　泰定四年　正書書法類趙松雪¶
李晉王影堂碑¶
　此碑剥蝕已極¶
嘉定州東岳行祠記¶
　皇慶元年　張與紹書　張與材纂并篆額¶
<pb:KR2n0042_WYG_015-23b>¶
察罕特穆爾祀宣聖記¶
　至正二十一年　孫翥纂　完哲書　閻思孝篆¶
東嶽仁聖宫碑¶
　至順三年　虞集奉勅製文書字題額¶
孔廟詩¶
　泰定三年至正元年五年六年七年諸謁廟者題詩¶
更新功徳之記¶
　至元甲申　李道謙述¶
<pb:KR2n0042_WYG_015-24a>¶
封衍聖公治牒¶
　大徳四年¶
無錫州儒學記¶
　至正二年　孟潼記并書　黄溍篆額¶
湖州路歸安縣儒學記¶
　泰定五年　鄧文原譔并書　髙昉篆額¶
太師右丞相過鄒祀孟子之碑¶
　至正十二年　楊恵譔　張思政書　孔克堅篆額¶
<pb:KR2n0042_WYG_015-24b>¶
汶上張釣石先生遺教碑記¶
　至治(闕/)年立無譔人名門人夏日葵書¶
文水縣重修學記¶
　至正十四年　郝忠恕譔并書¶
重建至聖文宣王廟碑¶
　元貞改元　閻復譔　劉𢋫書¶
加號孔子碑¶
　大徳十一年　皇慶二年趙世延䟦¶
<pb:KR2n0042_WYG_015-25a>¶
重修廟學記¶
　延祐丁巳　陳良弼纂　亷希貢書¶
嘉興路興舉學校記¶
　至正六年　鮑恂撰　李祁書　張純仁篆額¶
武林弭菑記¶
　至正三年　楊維禎譔　陳遘書　班惟志篆額¶
八大人覺經¶
　雪菴所書茶牓最為人稱此書罕稱之者此書眀萬¶
<pb:KR2n0042_WYG_015-25b>¶
　厯辛夘刻石在吾邑東墖寺禅堂壁間有達觀可道¶
　人䟦有包檉䟦余得此刻乆矣其真跡藏本寺眀秀¶
　房余過眀秀請觀真跡宻菴師出以眎余循環把玩¶
　識如包䟦所云不啻球琳琅玕之寓目也卷首裝以¶
　宋牋余歎其可貴天一師云此牋幸而得存前本房¶
　僧某曾取以乞戴懐古書懐古異之詢得其由令易¶
　以他紙曰雪菴真跡乃寶物忍損其所裝乎仍歸如¶
　故即此可知前人之於名跡裝潢貴重懐古筆墨名¶
<pb:KR2n0042_WYG_015-26a>¶
　家知所珍惜又如此(光暎識/)¶
湖州路西湖書院增置田記¶
　延祐(原闕/)　湯炳龍譔　白珽書　亷希貢篆額¶
重刻義田記¶
　至正庚寅　錢公輔纂　趙雍書¶
　¶
　¶
　¶
<pb:KR2n0042_WYG_015-26b>¶
　¶
　¶
　¶
　¶
　¶
　¶
　¶
　金石文考畧卷十五¶
